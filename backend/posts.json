{"posts":[{"id":"ca9b4627-e264-4bec-a7a3-19b6e672b770","title":"မျောက်ကျောက်ရောဂါ(Mpox)ကို ကမ္ဘာလုံးဆိုင်ရာအရေးပေါ် အခြေအနေ ကြေညာ","image":"https://ichef.bbci.co.uk/ace/ws/800/cpsprodpb/fa25/live/e600c900-5ae0-11ef-8d4b-d9ce80d1bc56.jpg.webp","date":"2024-08-15","description":"အာဖရိကတိုက်က နေရာအချို့မှာဖြစ်ပွားနေတဲ့ မျောက်ကျောက်ရောဂါ (Monkeypox) ကူးစက်မှုဟာ နိုင်ငံတကာမှာစိုးရိမ်ရတဲ့ ပြည်သူ့ကျန်းမာရေးအရေးပေါ် အခြေအနေဖြစ် ကမ္ဘာ့ကျန်းမာရေးအဖွဲ့ကြီး(WHO) က ကြေညာပါတယ်။\n\nအရင်က မျောက်ကျောက်ရောဂါအဖြစ်သိကြတဲ့ ကူးစက်မှုမြင့်မားတဲ့ဒီရောဂါဟာ ကွန်ဂို ဒီမိုကရက်တစ် သမ္မတနိုင်ငံမှာ ကနဦး ကူးစက်မှုတစ်ခုအတွင်း လူပေါင်း ၄၅၀ ထက်မနည်း သေဆုံးခဲ့ပြီးဖြစ်ပါတယ်။\n\nအခုတော့ ဒီရောဂါဟာ အာဖရိက အရှေ့ပိုင်းနဲ့ အလယ်ပိုင်းကနေရာအတော်များများမှာ ပျံ့နှံ့နေပြီး အခုမျိုးကွဲအသစ်ဟာ ဘယ်လောက်အထိ မြန်မြန် ပျံ့နှံ့နိုင်တယ်ဆိုတာနဲ့ ဘယ်လောက်အထိ အသက်အန္တရာယ်ကို ဒုက္ခပေးနိုင်တဲ့နှုန်းကို သိပ္ပံပညာရှင်တွေက စိုးရိမ်နေကြပါတယ်။\n\nကမ္ဘာ့ကျန်းမာရေးအဖွဲ့အကြီးအကဲ Tedros Adhanom Ghebreyesus ကတော့ အာဖရိကတိုက်အတွင်း ပျံ့နှံ့နေတဲ့ ဒီရောဂါဟာ အာဖရိကတိုက်ကို ကျော်လွန်ပြီး ကူးစက်ပျံ့နှံ့နိုင်တဲ့ ''စိုးရိမ်စရာ အခြေအနေရှိတယ်'' လို့ ပြောပါတယ်။\n\nမျောက်ကျောက်ရောဂါ-ကိုယ့်ကို ဘယ်လိုကူးနိုင်လဲ၊ စိုးရိမ်စရာ ကောင်းသလား\nမျောက်ကျောက် - ဗိုင်းရပ်စ်ကူးစက်မှု မြန်မာအတွက် စိုးရိမ်စရာရှိလား\nမျောက်ကျောက် - စိုးရိမ်ဖို့ အချိန်တန်ပြီလား"}]}